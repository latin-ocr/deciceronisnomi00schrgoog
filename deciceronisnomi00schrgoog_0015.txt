„4-

loci sententiae aptissime respondet siquidem non ad Aegisthi
nomen solum, sed ad sententiae summam refertur; neque
enim sororem docet Electra, quis patrem necarit, id quod
haud dubie necessarium non erat, sed de consilio suo
Aegisthi interficiendi non iam celare sororem se debere dicit,
nam fratre mortuo nullum se habere adiutorem nisi illam:

νῦν δ’ ἡνίκ’ οὐκέτ’ ἔστιν, εἰς σὲ δὴ βλέπω.

De nomine ips0‚ ex quo posito orta est suspicio, prius·
quam iudicemus, non alienum est cum his versibus alios λ
comparare, qui, cum his de quibus agitur simillimi sint, et
ipsi criticis in suspicionem venerunt (cf. progr. Berol. selas).
Leguntur autem illi versus in Antigonae fabula, ubi Antigona
sorori interroganti (v. 44)

ἡγὰρ νοεῖς θάπτειν σφ’, ἀπόρρητον πόλει ,·
haec verba respondet:

45 τόν γοῦν ἐμόν καὶ τόν σόν, ἢν σύ μὴ θέλῃς
46 ἀδελφόν· οὐ γὰρ δὴ προδοῦσ’ ἁλώσομαι.

In verbis enim sic distinctis inesse apparet, quo qui
attente ea legit offendatur. Quae offensio ut tolleretur, critici
priorem versum mutarunt, alterum tollendum significarunt
Atque quia propter particulam γοῦν aliquid opus est, quod
pronomini ἐμόν opponatur, Dindorfius pro τόν γοῦν ἐμόν καὶ
τόν σὸν κτλ. scripsit: τόν γοῦν ἐμὸν κού τὸν σὸν κτλ. Sed
quamquam litterae non tam graviter mutatae sunt, parum
probabilitatis prae se fert haec emendatio Nam verba:
„meum neque tuum sepeliam fratrem, nisi volueris (sc. eum
sepelire) “ parem sententiam haberent atque haec: „tu nisi sepe·
lire eum volueris, fratris particeps non iam eris;“ quae tamen
vis in hanc sententiarum rationem non quadraret. Rectius
Nauckius de hoc versu iudicat, cnm hanc verborum coufor-
mationem proponit:

, ἔγωγε τὸν ἐμόν, τόν σὸν ἢν σύ μὴ θέλῃς.

(ego quidem . . .. nisi tu); qua verborum distinctione prono·
mina ἐμόν et σόν disiunguntur. At tamen quid illud ἔγωγε
opus est, cum ex γοῦν particula pronomina ἐμόν et σόν inter
se opposita esse satis colligatur atque abiecta καί particula,

 

